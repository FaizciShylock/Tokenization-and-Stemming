Ekonomi yönetiminin değişmesinden sonra düşüşe geçen dolar kuru 6.90’a kadar çekildi. Ancak son dönemde yine yönünü yukarı çevirmiş durumda. Kur dün 7.59 seviyesine kadar çıktı. Bu yükselişin en önemli sebebi ise ABD Hazine tahvili faizlerinde yaşanan artış. Faizler gece saatlerinde yüzde 1.5’i aşarken, dolar endeksi de üç ayın zirvesine çıktı. Ata Yatırım Direktörü Cem Tözge, Tera Yatırım Ekonomisti Enver Erkan ve İstanbul Altın Rafinerisi Stratejisti Haluk İzzet Mutlu ABD tahvillerinde yaşanan yükselişi ve piyasaya etkilerini sozcu.com.tr’ye değerlendirdi.

